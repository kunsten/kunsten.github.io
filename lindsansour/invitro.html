<!DOCTYPE html>
<html lang="en">
<head>
  <meta charset="utf-8">
  <title>Larissa Sansour & Søren Lind – In Vitro (2019)</title>
  <meta name="description" content="">
  <meta name="author" content="">
  <meta name="viewport" content="width=device-width, initial-scale=1">
  <link rel="stylesheet" href="css/normalize.css">
  <link rel="stylesheet" href="css/skeleton.css">
  <link rel="stylesheet" href="css/fonts.css">
  <link rel="apple-touch-icon" sizes="180x180" href="images/apple-touch-icon.png">
  <link rel="icon" type="image/png" sizes="32x32" href="images/favicon-32x32.png">
  <link rel="icon" type="image/png" sizes="16x16" href="images/favicon-16x16.png">
  <link rel="manifest" href="images/site.webmanifest">
  <link rel="mask-icon" href="images/safari-pinned-tab.svg" color="#5bbad5">
  <meta name="msapplication-TileColor" content="#da532c">
  <meta name="theme-color" content="#ffffff">
  </head>
<body>
  <div class="container">
    <div class="row">
      <div class="twelve columns" style="margin-top: 5%">
        <img src="images/kunsten.png" style="width:35%;margin-bottom:10px;margin-left:auto;margin-right:auto;display:block;" />
        <h4 style="margin-bottom:40px;text-align:center;font-weight:bold;line-height:2.5rem;">Larissa Sansour & Søren Lind – Tomorrow's Ghost</h4>
        <h2><strong>In Vitro</strong></h2>
        <p style="font-size:1.2rem;margin-top:-25px;"><strong>(2019)</strong> Varighed: 28 min.</p>
        <table class="table" style="width:100%" >
          <tr>
            <td><strong>Dunia</strong></td>
            <td>Hver morgen vågner jeg ved denne her rumlen …<br />
                … lyden af undergrunden.<br />
                Kan du høre den?</td>
          </tr>
          <tr>
            <td><strong>Alia</strong></td>
            <td>Ja, det kan jeg.<br />
                Grundfjeldets summen.</td>
          </tr>
          <tr>
            <td><strong>Dunia</strong></td>
            <td>Det er kun, når de tænder for lysene i væksthuset,<br />
                og jeg hører fuglene, bierne og sommerfuglene,<br />
                at jeg kan glemme, at vi lever begravet under jorden.<br />
                Hvordan kom du hertil?<br />
                Rejste du over jorden?</td>
          </tr>
          <tr>
            <td><strong>Alia</strong></td>
            <td>Nej, det er stadig ikke sikkert …<br />
                Jeg kom gennem tunnelerne.<br />
                Men ukrudtet har været tilbage i årevis,<br />
                vandløbene er gendannet.<br />
                Det burde ikke vare længe nu.<br />
                Selv de troende er vendt tilbage.</td>
          </tr>
          <tr>
            <td><strong>Dunia</strong></td>
            <td>Mange af dem tog aldrig bort.<br />
                De ville ikke forlade deres hellige steder.<br />
                De velsignede os og sendte os af sted<br />
                få dage inden de omkom i plagerne.<br /></td>
          </tr>
          <tr>
            <td><strong>Alia</strong></td>
            <td>Vi har alle vores idiosynkrasier.</td>
          </tr>
          <tr>
            <td><strong>Dunia</strong></td>
            <td>Det sidste, vi tog med os, var pupperne og bistaderne.<br />
                Vi satte dem ud i frugthaven for at sikre en<br />
                naturlig bestøvningscyklus.</td>
          </tr>
          <tr>
            <td><strong>Alia</strong></td>
            <td>Forsøgte du nogensinde at finde ud af, hvad der skete andre steder?</td>
          </tr>
          <tr>
            <td><strong>Dunia</strong></td>
            <td>Vi har ingenting hørt, efter vi gik under jorden.<br />
              Andre var begyndt at opleve det, vi havde set i
              årevis.<br />
              Men det var tydeligt, at intet sted ville undslippe.<br />
              Katastrofer udvikler sig hurtigere her.<br />
              Dette sted var altid højspændt.<br />
              Der skete lignende ting andre steder.<br />
              Andre steder indhentede os og oplevede deres egen dommedag.</td>
          </tr>
          <tr>
            <td><strong>Alia</strong></td>
            <td>Jeg voksede op i en ånd af nostalgi …<br />
              … jeg blev fodret med fortiden …<br />
              … mine egne minder erstattet af andres.<br />
              De virker personlige og nærværende.<br />
              De er ikke virkelige, men besnærende<br />
              … som overdådige illustrationer i en børnebog<br />
              Uden forbindelse til livet hernede<br />
              … som en bakterie anbragt inden i mig.</td>
          </tr>
          <tr>
            <td><strong>Dunia</strong></td>
            <td>Vi voksede alle op med andre menneskers nostalgi.<br />
              Vores egne oplevelser der blander sig sammen med de historier, vi får fortalt.<br />
              Dine minder er lige så virkelige som mine.</td>
          </tr>
          <tr>
            <td><strong>Alia</strong></td>
            <td>Jeg er ikke enig.<br />
              Den smerte, som disse historier fremkalder, er dobbelt …<br />
              … fordi det tab, jeg føler, aldrig var mit.</td>
          </tr>
          <tr>
            <td><strong>Dunia</strong></td>
            <td>Jeg kan ikke huske, hvor gammel du er.<br />
              Jeg ved, at det er konfliktfyldt at være skabt af resterne af dem, vi efterlod.<br />
              Du blev født, men er stadig fanget i livmoderen.</td>
          </tr>
          <tr>
            <td><strong>Alia</strong></td>
            <td>Jeg kender til de genetiske eksperimenter.<br />
              Jeg er ikke den første mig.</td>
          </tr>
          <tr>
            <td><strong>Dunia</strong></td>
            <td>Du er den eneste, der har stået distancen til nu.<br />
              Og alligevel har du aldrig kendt til andet end fravær.</td>
          </tr>
          <tr>
            <td><strong>Alia</strong></td>
            <td>Det minder alle mig konstant om.<br />
              Mit medfødte eksil.<br />
              Jeg bryder mig ikke om det begreb.</td>
          </tr>
          <tr>
            <td><strong>Dunia</strong></td>
            <td>Der er ikke længe, til du skal tilbage.</td>
          </tr>
          <tr>
            <td><strong>Alia</strong></td>
            <td>Dette sted er dit eksil, ikke mit.<br />
              Jeg hader tanken om nutiden som et tomrum og intet andet.<br />
              En overgang mellem det, der var, og det, der skal komme.<br />
              Et sentimentalt forspil til efterlivet.<br />
              Den forkaster enhver fornemmelse af nuet …<br />
              … af den kendsgerning, at vi eksisterer.</td>
          </tr>
          <tr>
            <td><strong>Dunia</strong></td>
            <td>Dette nu eksisterer praktisk talt ikke.<br />
              Du blev født ind i skærsilden.<br />
              Ligesom tidligere generationer på dette sted.<br />
              De forsøgte alle at forløse deres nutid<br />
              … lyste den op med gamle historier<br />
              … og dekorerede tomrummet med løfter om fremtiden.<br />
              Men tomrummet vokser sig blot større.<br />
              Snart er det så kolossalt og magtfuldt<br />
              … at det fortærer alt på sin vej.</td>
          </tr>
          <tr>
            <td><strong>Alia</strong></td>
            <td>Som et sort hul.</td>
          </tr>
          <tr>
            <td><strong>Dunia</strong></td>
            <td>Noget i den retning.<br />
              Dette hul forsøger at sende alt lys og materie tilbage …<br />
              … til hvor det kom fra …<br />
              … men det mislykkes …<br />
              … og efterlader ikke andet end en tæt masse af tomhed.<br />
              – Når jeg tænker på mine forældre nu, ligner de hinanden.<br />
              Da jeg først begyndte at se mig selv i dem …<br />
              … blev det omvendte også sandt.<br />
              Det er mig, der gør dem delvist identiske.<br />
              På et givet tidspunkt gennemtvinger nutiden sit sprog …<br />
              … og projicerer betydningen af lige præcis dette øjeblik tilbage på fortiden.<br />
              Fortiden var aldrig, den er kun.<br />
              Disse øjeblikke vil også forsvinde.<br />
              Når vores tid kommer, er den ikke længere vores.<br />
              Vi vil være arkiver, som andre skal finde mening i.</td>
          </tr>
          <tr>
            <td><strong>Alia</strong></td>
            <td>Det kunstige præmis for min eksistens gør den ikke mindre virkelig end din.<br />
              Det glemmer folk.<br />
              De fylder os med erindringer, der blev skabt før os<br />
              … og opfostrer os kun til kommende tider.<br />
              Den sorg, vi bærer på, er anderledes.<br />
              Tab fungerer ikke som abstraktion.<br />
              Jeg har aldrig set nogen af disse steder.</td>
          </tr>
          <tr>
            <td><strong>Dunia</strong></td>
            <td>Det kommer du snart til.</td>
          </tr>
          <tr>
            <td><strong>Alia</strong></td>
            <td>Det eneste, jeg får at se, er en spøgelsesby.</td>
          </tr>
          <tr>
            <td><strong>Dunia</strong></td>
            <td>Betlehem var altid en spøgelsesby …<br />
              … fortiden stjæler billedet fra nutiden.</td>
          </tr>
          <tr>
            <td><strong>Alia</strong></td>
            <td>Jeg tror ikke på spøgelser. Hvad vi udretter her vil ikke genoprette fortiden.</td>
          </tr>
          <tr>
            <td><strong>Dunia</strong></td>
            <td>Det er der heller ingen grund til.<br />
              Fortiden er der stadig, så intakt, som den altid har været.</td>
          </tr>
          <tr>
            <td><strong>Alia</strong></td>
            <td>Din fortid måske.<br />
              Den eneste fortid, jeg kender, er her.<br />
              Alt andet er bare eventyr.</td>
          </tr>
          <tr>
            <td><strong>Dunia</strong></td>
            <td>Hele nationer er bygget på eventyr.<br />
              Kendsgerninger i sig selv er for sterile til at skabe en sammenhængende forståelse.<br />
              Inden længe vil det, vi har opnået her, selv blive en myte.<br />
              Du bliver en del af den.</td>
          </tr>
          <tr>
            <td><strong>Alia</strong></td>
            <td>Jeg er ligeglad med jeres nationer, deres historier, deres ritualer, deres billedsprog, der gentager sig selv.</td>
          </tr>
          <tr>
            <td><strong>Alia</strong></td>
            <td>Denne kamp, dette land, disse årstider.<br />
              Erindring kanaliseret af en håndfuld troper.<br />
              Disse dufte, dette stof, denne historie reduceret til symboler og ikonografi.</td>
          </tr>
          <tr>
            <td><strong>Alia</strong></td>
            <td>En liturgi over vores tab.<br />
              Disse plager …<br />
              … disse katastrofer.<br />
              Denne eksodus.</td>
          </tr>
          <tr>
            <td><strong>Dunia</strong></td>
            <td>Og hver eneste eksodus før den.</td>
          </tr>
          <tr>
            <td><strong>Alia</strong></td>
            <td>Problemet med nostalgi er, at den holder dig underholdt.<br />
              … mens alt, hvad du har kært, skylles bort.<br />
              Den får dig til at klamre dig til det, du har.<br />
              … selvom det reduceres dag for dag.</td>
          </tr>
          <tr>
            <td><strong>Dunia</strong></td>
            <td>Vi mistede en hel generation.</td>
          </tr>
          <tr>
            <td><strong>Alia</strong></td>
            <td>De børn der var den oprindelige arvemasse.<br />
              Den materie jeg kom fra.<br />
              Genskabt i deres billede.</td>
          </tr>
          <tr>
            <td><strong>Dunia</strong></td>
            <td>Nemlig.<br />
              Og deres minder. Vi har ikke råd til at miste dem også.</td>
          </tr>
          <tr>
            <td><strong>Alia</strong></td>
            <td>Måske er det nødvendigt at miste erindringen for at kunne starte på en frisk?</td>
          </tr>
          <tr>
            <td><strong>Dunia</strong></td>
            <td>Glemsel gør én sårbar over for fejltagelser, man allerede har begået én gang.</td>
          </tr>
          <tr>
            <td><strong>Alia</strong></td>
            <td>Næste gang er de måske ikke fejltagelser.</td>
          </tr>
          <tr>
            <td><strong>Dunia</strong></td>
            <td>Måske ikke.<br />
              Men du vil have den nødvendige information til at kunne træffe den beslutning.<br />
              Minder skelner ikke mellem virkelighed og fantasi.<br/>
              Vi brugte for lang tid på at registrere, nedskrive og arkivere.<br />
              Vi forstod ikke, at det eneste, der ikke står til at forhandle, er patos.</td>
          </tr>
          <tr>
            <td><strong>Alia</strong></td>
            <td>Det, der skræmmer mig mest, er de erindringer, som jeg ved, er fremmede …<br />
              … men alligevel for levende til at affærdige som andres. Jeg genkender de historier, jeg får fortalt.<br />
              Jeg ved, hvordan de slutter, før de er færdige …<br />
              … som om jeg selv havde overværet dem.<br />
              Jeg har aldrig set solen gå op eller ned<br />
              Og alligevel husker jeg skumring og daggry.<br />
              Jeg mindes at gå gennem regnen og føle min skjorte klæbe sig til min hud.<br />
              Flammerne fra et bål, der opvarmede mit ansigt<br />
              Jeg drømmer om olivenhøsten.</td>
          </tr>
          <tr>
            <td><strong>Dunia</strong></td>
            <td>Det gør jeg også.<br />
              Vi har brug for dig til at vogte disse billeder.</td>
          </tr> 
          <tr>
            <td><strong>Alia</strong></td>
            <td>Minder.</td>
          </tr>
          <tr>
            <td><strong>Dunia</strong></td>
            <td>Jeg er ikke længere sikker på, hvad de er.<br />
              Du mindes at have set ting, selvom personen, der så dem, ikke var dig.</td>
          </tr>
          <tr>
            <td><strong>Alia</strong></td>
            <td>Nogle scener er mere grynede og falmede end andre.</td>
          </tr>
          <tr>
            <td><strong>Dunia</strong></td>
            <td>Det er den måde, din hjerne bevarer en kronologi på.</td>
          </tr>
          <tr>
            <td><strong>Alia</strong></td>
            <td>Hernede er alle overgange bratte.<br />
              Et enkelt tryk på en kontakt forvandler dag til nat.</td>
          </tr>
        </table>      
      </div>
    </div>
  </div>
</body>
</html>
