<!DOCTYPE html>
<html lang="en">
<head>
  <meta charset="utf-8">
  <title>Larissa Sansour & Søren Lind – In Vitro (2019)</title>
  <meta name="description" content="">
  <meta name="author" content="">
  <meta name="viewport" content="width=device-width, initial-scale=1">
  <link rel="stylesheet" href="css/normalize.css">
  <link rel="stylesheet" href="css/skeleton.css">
  <link rel="stylesheet" href="css/fonts.css">
  <link rel="apple-touch-icon" sizes="180x180" href="images/apple-touch-icon.png">
  <link rel="icon" type="image/png" sizes="32x32" href="images/favicon-32x32.png">
  <link rel="icon" type="image/png" sizes="16x16" href="images/favicon-16x16.png">
  <link rel="manifest" href="images/site.webmanifest">
  <link rel="mask-icon" href="images/safari-pinned-tab.svg" color="#5bbad5">
  <meta name="msapplication-TileColor" content="#da532c">
  <meta name="theme-color" content="#ffffff">
  </head>
<body>
  <div class="container">
    <div class="row">
      <div class="twelve columns" style="margin-top: 5%">
        <img class="logo" src="images/kunsten.png" alt="original logo" />
        <h4 style="margin-bottom:40px;text-align:center;font-weight:bold;line-height:2.5rem;">Larissa Sansour & Søren Lind – Tomorrow's Ghost</h4>
        <h2><strong>As If No Misfortune Had Occured in the Night</strong></h2>
        <p style="font-size:1.2rem;margin-top:-25px;"><strong>(2022)</strong> Varighed: 22 min.</p>
        <table class="table" style="width:100%" >
          <tr>
            <td><strong>A</strong></td>
            <td>Nu vil den klare sol stå op<br />
              som om natten ingen ulykke havde bragt.<br />
              Et lille lys er slukket i mit hjem,<br />
              ulykken har ramt mig alene.</td>
          </tr>
          <tr>
            <td><strong>B</strong></td>
            <td>Jeg sørger ikke kun over de tab, jeg kan tælle,<br />
              men også over dem, der venter og endnu ikke er optalt.<br />
              Hver tragedie deles med dem, der endnu ikke er født.<br />
              Mit blod overleverer de ord, som jeg forbyder mig selv at ytre.<br />
              Åh datter, åh min datter<br />
              Jeg inviterede ikke dæmonerne indenfor,<br />
              alligevel raser de i mine årer.</td>
          </tr>
          <tr>
            <td><strong>C</strong></td>
            <td>Når din far<br />
              træder ind ad døren,<br />
              og jeg vender mit hoved<br />
              for at se ham,<br />
              falder mit blik ikke<br />
              først på hans ansigt,<br />
              men på stedet<br />
              tættere på tærsklen,<br />
              der hvor<br />
              dit kære ansigt ville være,<br />
              når du trådte ind<br />
              så lysende glad,<br />
              som du plejede at gøre, mit kære barn.</td>
          </tr>
          <tr>
            <td><strong>D</strong></td>
            <td>Katastrofen for hundrede år siden, genoplevet i evige fortsættelser,<br />
              som betaler af på deres tab i årtier ud i fremtiden.<br />
              Hver eneste mulige fremtid er lænket til en fortid<br />
              indlejret dybt i dig, for langt uden for min rækkevidde.<br />
              <br/>
              Åh datter, åh min datter<br />
              Mens vi tæller vores jordskælv,<br />
              varer dette flygtige tomrum ved.</td>
          </tr>
          <tr>
            <td><strong>E</strong></td>
            <td>Ofte tror jeg, at de blot lige er gået ud,<br />
              og at de snart kommer hjem igen.<br />
              Åh, vær ikke bekymret, åh, vær ikke bange,<br />
              de er bare ude at gå en lang tur.</td>
          </tr>
          <tr>
            <td><strong>F</strong></td>
            <td>Når alting er gået i stå, viger morgendagen<br />
              og overlader pladsen til endeløse gentagelser af nytteløs venten.<br />
              Dagene i morgen vil ikke være anderledes end dagene i går.<br />
              Sat uden for tiden og frataget vores kronologi,<br />
              Åh datter, åh min datter,<br />
              bebuder denne hjemsøgte nutid optakten<br />
              til vores slumrende historie.<br />
              Mine celler er invaderet af smældene fra et gevær,<br />
              hvert voldsomt øjeblik er nedfældet i mine koder,<br />
              forgangne barndomme sender allerede kuldegys gennem din,<br />
              et enkelt øjebliks tidløshed.<br />
              <br />
              Åh datter, åh min datter<br />
              Hvert hjerteslags forfængelige håb<br />
              Om at blive fulgt af et nyt.</td>
          </tr>
          <tr>
            <td><strong>G</strong></td>
            <td>I dette vejr, i denne storm<br />
              ville jeg aldrig have sendt børnene ud.<br />
              De blev båret udenfor,<br />
              jeg kunne ikke sige noget dertil.<br />
              <br />
              I dette vejr, i denne rasende storm<br />
              ville jeg aldrig have lukket børnene ud.<br />
              Jeg var bange for, at de ville dø næste dag,<br />
              men disse tanker er nyttesløse nu.</td>
          </tr>
          </table>      
      </div>
    </div>
  </div>
</body>
</html>
